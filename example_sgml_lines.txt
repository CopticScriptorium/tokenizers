<hi rend="tough">ⲁ</hi>ⲩϫⲟⲟⲥ ⲉⲧⲃⲉ ⲁⲡⲁ ⲡⲁⲡⲛⲟⲩⲧⲉ ϫⲉ ⲙⲉϥϭⲉⲡⲏ ⲉⲥⲉⲏⲣⲡ̅ .
<verse type="interesting">ⲉϥⲙⲟⲟϣⲉ ⲇⲉ ⲛ̅ⲟⲩⲟⲉⲓϣ  ⲁϥⲉⲓ ⲉϫⲛ̅ ⲟⲩⲕⲟ
ⲗⲗⲩⲕⲓⲟⲛ  ⲛ̅ⲗⲩⲥⲧⲏⲥ  ⲁⲩⲱ ⲁϥϭⲛ̅ⲧⲟⲩ ⲉⲩⲥⲱ .</verse>
<hi rend="tough">ⲁ</hi>ϥⲥⲟⲩⲱⲛϥ̅ ⲇⲉ ⲛ̅ϭⲓ ⲡⲉⲧⲟ ⲛ̅ⲁⲛϫⲱϫ ⲁⲩⲱ ⲉϥⲥⲟⲟⲩⲛ ϫⲉ ⲙⲉϥⲥⲉ ⲏⲣⲡ̅ ⲁϥ
ⲛⲁⲩ ⲉⲣⲟϥ ϩⲛ̅ ⲟⲩⲛⲟϭ ⲛ̅ϩⲓⲥⲉ ⲁϥⲙⲟⲩϩ ⲛ̅ⲟⲩⲁⲡⲟⲧ ⲛ̅ⲏⲣⲡ̅ ⲉⲣⲉ ⲧⲉϥⲥⲏϥⲉ ϩⲛ̅ ⲧⲉϥϭⲓϫ ⲁⲩⲱ ⲡⲉϫⲁϥ ⲙ̅ⲡϩⲗ̅ⲗⲟ ϫⲉ ⲉⲕⲧⲙ̅ⲥⲱ ϯⲛⲁϩⲟⲧⲃⲉⲕ . ⲁϥⲉⲓⲙⲉ 
ⲛ̅ϭⲓ ⲡϩⲗ̅ⲗⲟ ϫⲉ ⲉϥⲟⲩⲱϣ ⲉⲉⲓⲣⲉ ⲛ̅ⲟⲩⲛ̅ⲧⲟⲗⲏ ⲛ̅ⲧⲉ ⲡⲛⲟⲩⲧⲉ ⲉϥⲟⲩⲱϣ ⲉϯϩⲏⲩ ⲙ̅ⲙⲟϥ ⲁϥϫⲓⲧϥ̅ ⲁϥⲥⲟⲟϥ . ⲡⲁⲛϫⲱϫ ⲇⲉ ⲛ̅ⲗⲩⲥⲧⲏⲥ <hi rend="tough">ⲁ</hi>ϥⲙⲉⲧⲁⲛⲟⲓ ⲉϥϫⲱ ⲙ̅ⲙⲟⲥ ϫⲉ ⲕⲱ ⲛⲁⲓ ⲉⲃⲟⲗ ⲡⲁⲉⲓⲱⲧ ϫⲉ ⲁⲓϯϩⲓⲥⲉ ⲛⲁⲕ . ⲡⲉϫⲁϥ ⲛⲁϥ ⲛ̅ϭⲓ ⲡϩⲗ̅ⲗⲟ ϫⲉ ϯⲡⲓⲥⲧⲉⲩⲉ ⲉⲡⲛⲟⲩⲧⲉ ϫⲉ ϥⲛⲁⲉⲓⲣⲉ ⲛⲁⲕ ⲛ̅ⲟⲩⲛⲁ ⲉⲧⲃⲉ ⲡⲉⲓⲁⲡⲟⲧ ⲛ̅ⲏⲣⲡ̅ ϩⲙ̅ ⲡⲉⲓⲱⲛϩ̅ ⲙⲛ̅ ⲡⲉⲧⲛⲏⲩ . ⲡⲉϫⲁϥ ⲛⲁϥ ⲛ̅ϭⲓ ⲡⲁⲣⲭⲏⲗⲏⲥⲧⲏⲥ ϫⲉ ϯⲡⲓⲥⲧⲉⲩⲉ ⲉⲡⲛⲟⲩⲧⲉ ϫⲉ ϫⲓⲛ ⲧⲉⲛⲟⲩ ⲛ̅ϯⲛⲁⲣ̅ ⲡⲉⲑⲟⲟⲩ ⲁⲛ ⲛ̅ⲗⲁⲁⲩ . ⲡϩⲗ̅ⲗⲟ ⲇⲉ ⲁϥϫⲡⲟ ⲛⲁϥ ⲛ̅ⲧⲕⲟⲗⲗⲩϭⲉ ⲧⲏⲣⲥ̅ ϫⲉ ⲁϥⲕⲱ ⲛ̅ⲥⲱϥ ⲙ̅ⲡⲉϥⲟⲩⲱϣ ⲉⲧⲃⲉ ⲡⲛⲟⲩⲧⲉ . 